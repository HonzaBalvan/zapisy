\chapter{Teoretická část}

\section{Historie a~vývoj výuky chemie}

Všeobecná výuka chemie na našem území začíná tzv. \uv{Hasnerovým zákonem} z~roku 1869, který zavádí mimo povinné osmileté školní docházky na obecné nebo měšťanské škole na školách měšťanských výuku předmětu zvaného přírodozpyt. Přírodozpyt měl za úkol učit žáky přírodním zákonitostem, \uv{rozebírat} svět kolem nich. Z~dnešních předmětů zahrnoval kromě chemie i~fyziku. V~prvních osnovách přírodozpytu měla chemie asi tříkrát méně místa než fyzika. Byl kladen velký důraz na výuku praktickou, jak ve smyslu výuky pomocí pozorování a~pokusu, tak ve smyslu své budoucí využitelnosti na trhu práce, například \uv{o~výrobě potravin (cukru, mouky, piva), o~výrobních materiálech (oceli, porcelánu, skla, papíru)}, na vesnicích tedy využití v~hospodářství a~v~domácnosti, ve městě využití v~průmyslu. Teoretická výuka byla nevyvinutá a~považována za zbytečně složitou, teoretické poznatky se žákům dostávaly jen okrajově, a~to především těm, kteří pokračovali ve studiu na gymnáziích a~reálkách. Zprvu měl přírodozpyt časovou dotaci dvě hodiny týdně v~šestém, sedmém a~osmém ročníku, toto bylo navýšeno na tři hodiny týdně v~roce 1932. \cite{prirodozpyt} Předměty chemie a~fyzika byly odděleny až na dalším stupni vzdělání, tedy gymnáziích a~reálkách. Zde se také začaly používat při výuce chemické pokusy a~v~roce 1930 zde byla zavedena povinná praktická chemická cvičení. \cite{historie_vyuky}

Větší změny přineslo období po druhé světové válce a~celková restrukturalizace školství zákonem z~roku 1948. Byla zavedena jednotná základní škola a~výuka chemie nyní byla povinná pro všechny obecně vzdělávací školy, tedy pro devítileté základní školy a~čtyřletá gymnázia. Větší část učiva nyní tvořilo mimo anorganické a~organické chemie využití chemie v~dobových technologiích. Zákon z~roku 1953 přinesl další změny, základní škola byla o~rok zkrácena a~místo gymnázií vznikly tříleté střední školy. To znamenalo redukci učiva, další změnou byly přísně závazné osnovy, ve kterých se na úkor organické a~anorganické chemie navíc probírala mineralogie a~geologie. Další změnou byl zákon z~roku 1960, který znovu zavedl devítiletou základní školu. Chemie se vyučovala v~osmém a~devátém ročníku základní a~ve všech třech ročnících středních škol. Obsah vyučované chemie se zvětšil a~na středních školách byly budovány první odborné učebny a~laboratoře. V~učivu byly potlačeny zbytečné výchovné složky a~průmyslové poznatky, vyzdvihuje se vzdělávací funkce učiva. Základní škola byla opět zkrácena na osm let zákonem z~roku 1976. Ten také znamenal další změnu v~osnovách pro chemii, které nyní dávaly příliš velký důraz na teoretické znalosti a~upozaďovaly empirické a~praktické části chemie. Toto z~chemie dělalo předmět obtížnější a~mezi žáky méně oblíbený, čemuž rozhodně nepomohlo, že se k~němu časté změny ve školství chovaly jako k~nadstavbovému předmětu, dost pravděpodobně nadbytečného pro běžného žáka. \cite{historie_vyuky} \cite{u_nas_v_zahranici}

Po roce 1989 došlo k~dalším změnám školského systému. Závazné osnovy byly po roce 2000 přeměněny na rámcové vzdělávací programy (RVP), které dávají školám stupeň volnosti v~sestavování školních vzdělávacích programů (ŠVP), dávají tedy školám podíl na určení způsobu a~obsahu výuky. Takto systém funguje dodnes. \cite{u_nas_v_zahranici}

\section{Současná výuka chemie}
Dnes je v~RVP chemie spolu s~fyzikou, zeměpisem a~biologií součástí celku \uv{Člověk a~příroda}, který má za úkol \uv{odkrývat metodami vědeckého výzkumu zákonitosti, jimiž se řídí přírodní procesy} \cite{rvp_g}, a~\uv{tím si uvědomovat i~užitečnost přírodovědných poznatků a~jejich aplikací v~praktickém životě}. \cite{rvp_zv} V~rámci chemie si žák má osvojit obecnou chemii, chemii organickou i~anorganickou, základy bezpečnosti práce a~praktické využití chemie v~dnešním světě. \cite{rvp_g} \cite{rvp_zv}

%priklady skol pokud bude malo textu

\section{Co je to chemický pokus?}
Chemický pokus nebo experiment je záměrně vyvolaný proces prováděn cíleným ovlivňováním chemických podmínek, a~to za účelem objevení, ověření nebo demonstrace chemického jevu. Chemické pokusy mohou být především dvojího typu, a~to demonstrační nebo žákovské. \cite{badani}
\begin{itemize}
  \item demonstrační -- předváděné učitelem před třídou, jejich výhodou je snížené bezpečnostní riziko, protože s~chemikáliemi pracuje jen učitel, učitel si tedy může dovolit předvádět pokusy složitější a rizikovější, nevýhodou může být neúplné nebo nedostatečné zapojení žáků
  \item žákovské -- prováděné samotnými žáky, jejich výhodou je možnost žáka pronikout hlouběji do dané problematiky, jejich nevýhodou může být potřebnost značné časové dotace a~dostupnost vhodného prostoru pro jejich provedení
\end{itemize}
Další dělení je na experimenty induktivní a~deduktivní. \cite{badani}
\begin{itemize}
  \item induktivní -- podle výsledků pokusu se vyvozují obecná pravidla a zákonitosti
  \item deduktivní -- konkrétním experimentem se ověřuje pravdivost předem známých pravidel
\end{itemize}
Důležitá je také struktura a~stavba experimentu, v~tomto ohledu rozlišujeme tři fáze pokusu. \cite{badani}
\begin{itemize}
  \item příprava -- vše, co probíhá před samotným provedením pokusu, např. příprava látek, příprava pracovního prostředí, zjištění postupu pokusu a očekávaného výsledku pokusu, seznámení žáků s~podstatou experimentu, seznámení žáku s~bezpečostí práce, ap.
  \item realizace -- samotné provedení pokusu dle postupu, se kterým se učitel/žáci seznámili v~přípravné fázi, dále je pozorován výsledek pokusu
  \item hodnocení -- učitel/žák popíše, co se v~rámci experimentu stalo a~také jej zhodnotí, např. jestli byl výsledek pokusu v~souladu s~tím očekávaným, ap.
\end{itemize}

\section{Proč chemický pokus?}
Cílem výuky je předat informace žákovi tak, aby je pochopil a~zapamatoval si je. Chemie jako přírodní věda může být předmětem silně teoretickým, o~poučkách a~pravidlech. Pro některé žáky je tak předmětem obtížným a~neoblíbeným. \cite{oblibenost} Učitel by se tedy měl snažit využít dostupných možností, aby látku udělal pro žáka přístupnější, v~případě chemie je velmi efektivní pomůckou chemický pokus.

Bylo dokázáno, že některé metody učení jsou efektivnější než jiné; \cite{badani} chemické pokusy zpravidla zapojují víc smyslů než běžný výklad, zároveň vedou k~tzv. aktivizaci žáka, tzn. že žák není pouze pasivním příjemcem informací, ale sám se do procesu výuky aktivně zapojuje. \cite{aktivizace} Žák v~rámci provádění chemického pokusu může zároveň rozvíjet obecné dovednosti jako je abstraktní myšlení, analýza a~zpracování informací, samostatnost a~kreativita. \cite{ostrava} \cite{aktivizace}

Látku takto předvedenou nebo pokusem podpořenou si žák zapamatuje spíš než prostý text nebo výklad. \cite{badani} Při demonstračním pokusu žák na vlastní oči vidí, že vyučované pravidlo platí a nemusí se jen spoléhat na učitelův přednes. V~tomto je pak ještě lepší pokus žákovský, který dovolí žákovi se vlastním tempem seznámit s~každým krokem pokusu do té míry, do které potřebuje, a~při jeho provedení si pokus vyzkoušet sám, zároveň se při něm žák prakticky naučí bezpečnost práce v~chemické laboratoři a~pravidla manipulace s~chemickými látkami, což je součastí RVP.

%K plnému využití potenciálu chemických pokusů ve výuce jsou potřeba především moderní pomůcky a~učitel, který ví, jak správně pokusy do výuky zařadit, dále samozřejmě zdroj, ze kterého učitel postupy chemických pokusů čerpá.

%Chemický pokus je zároveň způsob, kterým přiblížit praktické využití chemie, např. v~průmyslu.
